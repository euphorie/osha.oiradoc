==============================================================
Interaktyvios rizikos vertinimo priemonės (OiRA) kūrimo gairės
==============================================================


1. Įvadas
===============

Jūsų tikslas – sukurti ir pasiūlyti OiRA priemonę konkrečios ekonominės veiklos įmonėms. OiRA priemonė tai nuoseklus rizikos vertinimas susidedantis iš 5 etapų:

  * **Pasiruošimas** > naudotojas (įmonė) susipažįsta su rizikos vertinimo priemone OiRA

  * **Identifikavimas** > atsakydamas į pateiktus klausimus (Taip arba Ne) naudotojas identifikuoja galimus pavojus

  * **Vertinimas** > naudotojas įvertina kiekvieno nustatyto pavojaus riziką

  * **Prevencijos priemonių planas** > naudotojas užpildo priemonių planą, pasirinkdamas priemones visoms rizikoms, kurias reikia pašalinti arba sumažinti

  * **Ataskaita** > prevencijos priemonių planas perkeliamas į ataskaitą, kurią galima parsisiųsti ir atsispausdinti


1.1 Turėkite omenyje naudotoją
------------------------------

Labai svarbu **turėti omenyje naudotoją: mikro ir mažą įmonę (darbdavį ir darbuotoją (-us)). Rizikos vertinimo priemonės turinys** turi atitikti įmonės veiklą. Dažnai eksperto mąstysena remiasi daugiau teoriniais dalykais nei praktika. Naudotojas remiasi vykdomos veiklos sąvokomis ir naudoja atitinkamus terminus. Štai keletas pavyzdžių:

  * ekspertas turi omenyje fizinį darbo krūvį; *naudotojas - apie fizinį darbą*

  * ekspertas turi omenyje aplinkos temperatūrą; *naudotojas - apie darbą karštyje arba šaltyje*

  * ekspertas turi omenyje saugą ir kuria teorinį modulį, kuriame numato viską, kas įmanoma; *naudotojas gali turėti omenyje, pvz., parduotuvės atidarymą ar uždarymą ir su tuo susijusias problemas, arba elgesį su agresyviais klientais.*

1.2 Vartokite paprastą kalbą
----------------------------

**Kai rizikos vertinimo priemonės turinys išdėstomas lengvai suprantama naudotojui kalba, tai** jis yra aiškesnis ir vykdyti veiksmų planą yra lengviau.

Kitas lemiamas veiksnys – vartojama kalba. **Kalba** turi būti lengvai suprantama be jokio papildomo aiškinimo, darbo priemonės ir procesai turi būti įvardijami suprantamomis toje veiklos srityje sąvokomis.

Trumpi sakiniai (patartina, ne daugiau kaip 10 žodžių) ir aiški kasdienė kalba bus suprantama naudotojui ir padės jam tinkamai atlikti rizikos vertinimą, pasinaudojant OiRA priemone. 

OiRA priemonės pradžioje galima pateikti trumpą įžangą, **atkreipiant dėmesį į**:

  * rizikos vertinimo **svarbą**;

  * tai, kad rizikos vertinimas **nebūtinai turi būti sudėtingas** (turi padėti geriau suvokti rizikos vertinimą);

  * tai, kad ši priemonė yra sukurta konkrečios ekonominės veiklos **įmonių profesinei rizikai vertinti**.


Svarbu, kad tekstas nebūtų per ilgas, kitaip naudotojas gali nenorėti naudoti pačios OiRA priemonės.

2.Projekto grupė
================

Nors svarbu, kad projekto grupė nebūtų per didelė, pageidautina, kad joje būtų:

    * profesinės asociacijos (-ų) atstovas (-ai),

    * profsąjungos (-ų) atstovas (-ai), 

    * OiRA kūrėjas,

    * profesinės saugos ir sveikatos ekspertas (išmanantis ekonominės veiklos sritį),

    * naudotojų (pvz., įmonių vadovų ar darbuotojų, darbuotojų saugos ir sveikatos specialistai ir t. t.).


3. Struktūra
============

3.1 Hierarchinė turinio struktūra
---------------------------------

Prieš pradedant kurti OiRA priemonę, rekomenduojame apsvarstyti pagrindinius pavojus, esančius konkrečioje ekonominės veiklos srityje. Išsamiai apgalvotos struktūros privalumai yra pastebimi vėliau, todėl svarbu tinkamai sugrupuoti klausimus pagal jų aktualumą naudotojui.

OiRA sistemoje galima grupuoti modulius (temas), submodulius (potemės) ir rizikos veiksnius. Pagrindinis tokio grupavimo tikslas – padėti naudotojui atlikti rizikos vertinimą. Rizikos vertinimo priemonėje turi būti:


.. image:: ../images/creation/module.png
  :align: left
  :height: 32 px

**MODULIAI** = temos  (vietos, veikla, …)

  *Pavyzdys*:
    1 modulis: *Galvos plovimas šampūnu* (kirpyklos)

  .. image:: ../images/creation/submodule.png
    :align: left
    :height: 32 px

  **SUBMODULIAI** (neprivaloma) = potemės

    *Pavyzdys*:
      Submodulis 1: *Kūno padėtis plaunant galvą*

      Submodulis 2: *Kontaktas su vandeniu ir kosmetikos produktais*

    .. image:: ../images/creation/risk.png
      :align: left
      :height: 32 px

    **RIZIKOS VEIKSNIAI** = teiginiai apie tinkamas darbo sąlygas darbo vietoje, kokios jos turėtų būti

      *Pavyzdžiui*:
        *1.1 Galvos plovimo vietos įranga yra reguliuojama*

        *2.1 Tinkamos apsauginės priemonės, tokios kaip vienkartinės apsauginės pirštinės, yra nupirktos*

      .. image:: ../images/creation/solution.png
        :align: left
        :height: 32 px

      **SPRENDIMAI** = prevencijos priemonės rizikai šalinti arba mažinti, kurias rekomenduoja ekspertai

        *Pavyzdžiui*:
          *1.1 Daryti reguliarias poilsio pertraukas*

          *2.1 Naudoti dulkių nesukeliančius produktus*


OiRA sistema leidžia:

    * praleisti vieną modulį, submodulį, jei jo turinys nėra aktualus; 

    * pakartoti kai kuriuos modulius, jei veikla vykdoma keliose vietose (padaliniai).

3.2 Apibrėžkite riziką teigiamos formos teiginiais
--------------------------------------------------

Parengę OiRA priemonės struktūrą, galite pradėti identifikuoti ir apibrėžti įvairius rizikos veiksnius. 

OiRA sistemoje naudojami **teigiamos formos teiginiai**; kurie leidžia įvertinti **ar situacija yra „tokia, kokia turi būti“ (siektinas tikslas), ar yra „ne tokia, kokia turi būti“** (būtina taisyti)


.. note::

   Pavyzdys: Apšvietimas yra geras.

Naudotojui turi būti aišku, kaip atsakyti „Taip“ arba „Ne“. Jei naudotojas atsako Ne (= situacija yra ne tokia, kokia turi būti), problema automatiškai įtraukiama į veiksmų planą, ir naudotojas turės pasiūlyti priemonę šiai rizikai spręsti. 

3.3 Nustatykite įvairius rizikos tipus
--------------------------------------

Galite pasirinkti iš 3 rizikos tipų:

  * **prioritetinė rizika**: tai rizika (-os), kuri konkrečios ekonominės veiklos srityje kelia didžiausią pavojų.

    .. note::

      Pavyzdys: Darbas aukštyje statybose: pastoliai pastatyti ant tvirto pagrindo


  * **rizika**: tai rizika, esanti darbo vietoje arba susijusi su atliekamu darbu.

    .. note::

      Pavyzdys: Darbuotojai yra aprūpinti asmeninėmis apsaugos priemonėmis

Siekiant nustatyti ir įvertinti nurodytų dviejų tipų riziką,, būtina apžiūrėti darbo vietą (apeiti ją, nustatyti kas kelia pavojų, pasitarti su darbuotojais, …). 


 * **DSS politika**: tai susitarimai, procedūros ir vadovybės sprendimai darbuotojų saugos ir sveikatos klausimais. 

   .. note::

     Pavyzdys: Rengiamos reguliarios gamintojų apklausos apie alternatyvius saugius gaminius. 

Į tokius teiginius gali atsakyti už rašomojo stalo sėdintis darbuotojas (darbo vietų apžiūrinėti nėra reikalo). 


3.4 Rizikos vertinimo būdai
---------------------------

Abiejų tipų „riziką“ galima įvertinti dvejopai:

  * **vertinimo metodas**: pasirenkant iš: **didelė, vidutinė** arba **maža.**

  * **apskaičiavimo metodas**: atskirai įvertinama rizikos **tikimybė, dažnumas** ir **sunkumas**. OiRA sistema automatiškai apskaičiuos prioritetą. 

Rizikos „Vertinimo“ etape naudotojai neturi vertinti tokių atvejų:

    * prioritetinės rizikos (kuri jau eksperto priskirta „Svarbūs prioritetai“ ir veiksmų plane žymima kaip „Didelė rizika“),

    * DDS politikos (iš esmės tai nėra rizika).


3.5 Siūlykite sprendimus
------------------------

Konkrečioje ekonominės veiklos srityje dažniausiai gerai žinoma apie pavojus, dėl kurių gali įvykti nelaimingi atsitikimai darbe arba kurie gali sukelti profesines ligas. Siekiant naudotojui padėti pašalinti ar sumažinti riziką, galima pasiūlyti ekspertų rekomenduojamas priemones. Rengiant veiksmų planą, naudotojas turės galimybę rinktis priemones ir keisti jas, atsižvelgdamas į esamą situaciją įmonėje. 

.. note::

  Visi reikalingi dokumentai skelbiami OiRA bendruomenės svetainėje http://www.oiraproject.eu/doc/

