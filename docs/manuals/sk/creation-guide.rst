================================================
Návod na vytvorenie nástroja na hodnotenie rizík
================================================


1. Úvod
=======

Vaším cieľom je vytvoriť obsah nástroja OiRA pre podniky vo vašom sektore a ponúknuť im tento
nástroj špecifický pre príslušný sektor.

Nástroj OiRA podporuje postupný prístup k hodnoteniu rizík a pozostáva z 5 krokov:

  * **Príprava** > sektor oboznamuje koncových užívateľov (podniky) s hodnotením rizík

  * **Identifikácia** > koncový užívateľ sa oboznamuje s nebezpečenstvami/problémami a odpovedá ÁNO alebo NIE

  * **Vyhodnotenie** > koncový užívateľ vyhodnocuje riziká pre jednotlivé rozpoznané problémy/nebezpečenstvá

  * **Akčný plán** > koncový užívateľ uvedie do akčného plánu opatrenia na riešenie všetkých určených rizík

  * **Správa** > akčný plán sa stane správou, ktorú je možné stiahnuť a vytlačiť

1.1 Majte na pamäti svojho koncového užívateľa
----------------------------------------------

Dôležité je **mať na pamäti vášho koncového užívateľa: mikro a malý podnik (zamestnávateľ a pracovník(pracovníci)) a štruktúra** nástroja na hodnotenie rizík by mala byť čo najvhodnejšia pre každodenné aktivity podnikov; koncový
užívateľ rozmýšľa a koná z hľadiska svojich vlastných podnikateľských procesov.

Spôsob myslenia odborníka sa často líši od praxe koncového užívateľa. Koncový
užívateľ rozmýšľa z hľadiska svojich vlastných pracovných procesov a
používa svoj vlastný jazyk. Tu je niekoľko príkladov:

  * odborník myslí na fyzické pracovné zaťaženie; *koncový užívateľ na fyzickú prácu*

  * odborník myslí na tepelné prostredie; *koncový užívateľ na prácu v teple/v chlade*

  * odborník myslí na bezpečnosť a vytvorí modul obsahujúci všetko v danej oblasti; *koncový užívateľ môže myslieť napríklad na otvorenie a zatvorenie obchodu a čo to zahŕňa, alebo na jednanie s agresívnymi zákazníkmi a čo s nimi urobiť.*

1.2 Používajte jednoduchý jazyk
-------------------------------

**Štruktúrovanie obsahu nástroja na hodnotenie rizík tak, aby bol v súlade so spôsobom, akým myslí a
koná priemerný koncový užívateľ,** robí obsah
zrozumiteľným, a uľahčuje vykonávanie akčného plánu na riešenie rizík pomocou
uskutočniteľných opatrení.

Ďalšou rozhodujúcou stránkou je použitý jazyk. **Jazyk** by mal byť ľahko pochopiteľný, bez
potreby interpretácie, nazývajúci veci
menami, ktoré sú pre podniky známe a zvyčajné.

Krátke vety (ideálne neobsahujúce viac ako desať slov) a jasný bežný jazyk, ľahko
čitateľný aj pre laika, zabránia tomu, aby si koncový užívateľ
vytvoril averziu, a umožnia mu správne vypracovať hodnotenie a používať nástroj OiRA.

Pred začatím práce  budete mať možnosť napísať krátky úvodný text, vysielajúci
pozitívnu **a povzbudzujúcu správu**
čo sa týka

  * **významu** hodnotenia rizík

  * faktu, že hodnotenie rizík **nemusí byť nutne komplikované** (zámerom je prispieť k demystifikácii hodnotenia rizík)

  * faktu, že nástroj bol vytvorený najmä s cieľom **vyhovieť potrebám podnikov** v danom sektore


Dôležité je, aby text nebol príliš dlhý; inak by mohol odradiť koncového užívateľa od
používania nástroja.

2.Tím
=====

Hoci je dôležité udržať projektový tím zvládnuteľný z hľadiska veľkosti, mali
by ho podľa možnosti tvoriť:

  * zástupca (zástupcovia) odborového združenia (združení)

  * zástupca zamestnancov pre BOZP

  * vývojový projektant OiRA

  * odborník na ochranu zdravia a bezpečnosť pri práci  (so znalosťami a spriaznenosťou s danným sektorom)

  * koncoví užívatelia (napr. manažment alebo personál spoločností, odboroví funkcionári atď.)


3. Štruktúra
============

3.1 Obsah štruktúrujte hierarchicky
-----------------------------------

Predtým ako začnete vytvárať nástroj OiRA, vám odporúčame zvážiť počet
záležitostí, ktorým sa chcete venovať. Dôkladné zváženie
štruktúry prinesie svoje plody neskôr, preto utrieďte témy spôsobom, ktorý vyhovuje koncovým
užívateľom.


Systém ponúka spôsob zoskupenia tém, podtém a typov rizík. Hlavným cieľom tohto zoskupenia je
dosiahnuť, aby bolo pre koncového užívateľa
vypĺňanie nástroja na hodnotenie rizík ľahšie/logickejšie. Váš nástroj na
hodnotenie rizík budú preto tvoriť:


.. image:: ../images/creation/module.png
  :align: left
  :height: 32 px

**MODULY** = témy (pracoviská, aktivity, …)

  *Príklad*:
    Modul 1: *Umývanie vlasov*  (kadernícky sektor)

  .. image:: ../images/creation/submodule.png
    :align: left
    :height: 32 px

  **SUBMODULY** (nie sú povinné) = podtémy

    *Príklad*:
      Submodul 1: *Pracovný postoj*

      Submodul 2: *Kontakt s vodou a kozmetickými výrobkami*

    .. image:: ../images/creation/risk.png
      :align: left
      :height: 32 px

    **RIZIKÁ** = vyhlásenia o situácii, či je všetko v poriadku

      *Príklad*:
        *1.1 Kreslo na šampónovanie je nastaviteľné*

        *2.1 Zakúpené sú vhodné ochranné pomôcky, napríklad jednorazové ochranné rukavice*

      .. image:: ../images/creation/solution.png
        :align: left
        :height: 32 px

      **RIEŠENIA** = preventívne opatrenia na riešenie problému, ktoré odporúča odborník

        *Príklad*:
          *1.1 Pravidelné prestávky na zotavenie z fyzickej práce*

          *2.1 Používanie bezprašných výrobkov*


Systém ponúka aj možnosť:

  * preskočiť jeden/celú skupinu modulov v prípade, že sa obsah netýka aktivity spoločnosti

  * zopakovať niektoré moduly v prípade podnikov, ktoré majú viacero pracovísk.

3.2 Myslite na riziko ako na kladnú vetu
----------------------------------------

Keď ste už rozhodli o hlavnej štruktúre nástroja na hodnotenie rizík, môžete začať
identifikovať a vysvetľovať rôzne riziká.

Systém pracuje s **kladnými vetami**; teda uvádza, **či je situácia „v poriadku" (cieľ, ktorý
sa má dosiahnuť) alebo „nie je v poriadku";**

.. note::

   Príklad: Prevádzka má dobré osvetlenie.

Odpoveďou koncového užívateľa je budˇ jasné „áno" alebo „nie". Ak koncový
užívateľ odpovie NIE (= situácia
nie je v poriadku), problém sa automaticky zaradí do kroku akčného plánu a koncový užívateľ bude
musieť navrhnúť opatrenie
na riešenie rizika.

3.3 Zvážte rôzne typy rizík
---------------------------

Môžete si vybrať z 3 typov rizík:

  * **prioritné riziko**: vzťahuje sa na riziko, ktoré sa v sektore považuje za jedno z najvyšších rizík v danom sektore.

    .. note::

      Príklad: Práca vo výškach v stavebnom sektore: lešenie je postavené na pevnom podklade


  * **riziko**: vzťahuje sa na existujúce riziká na pracovisku alebo spojené s vykonávanou prácou.

    .. note::

      Príklad: Všetky kancelárske stoličky sú nastaviteľné

Na to, aby ste mohli identifikovať a vyhodnotiť vyššie uvedené dva typy rizík, je často
potrebné preskúmať pracovisko (prejsť sa po pracovisku a
pozrieť sa, čo by mohlo spôsobiť ujmu; porozprávať sa s pracovníkmi,  …).

 * **politika**: vzťahuje sa na dohody, postupy a rozhodnutia manažmentu týkajúce sa záležitostí BOZP.

   .. note::

     Príklad: Výrobcov sa pravidelme pýtajú na alternatívne bezpečné výrobky

Tieto výroky týkajúce sa politiky je možné zodpovedať spoza pracovného stola (nie je potrebné
preskúmanie pracoviska).


3.4 Predvoľte vyhodnotenie rizika
---------------------------------

Pre každý typ „rizika” si môžete vybrať z 2 metód vyhodnotenia:

  * **Odhadované**: výberom z **vysoké, stredné** alebo **nízke**.

  * **Vypočítané**: samostatným vyhodnotením **pravdepodobnosti, frekvencie** a **závažnosti**. Nástroj OiRA potom automaticky vypočíta prioritu.

Koncoví užívatelia nebudú musieť vyhodnocovať nasledujúce riziká v kroku
„Vyhodnotenie”:

  * Prioritné riziká (predvolene považované za „vysokú prioritu" a v akčnom pláne zobrazené ako „vysoké”)

  * Politika (presne povedané, toto nie je riziko).


3.5 Navrhnite riešenia
----------------------

Sektor je vo všeobecnosti dobre informovaný o rizikách, ktoré môžu najpravdepodobnejšie viesť k
pracovným úrazom a chorobám z povolania. Aby ste pomohli
koncovému užívateľovi nájsť riešenia pre tieto riziká, môžete zaradiť riešenia,
ktoré odporúča sektor/odborníci.  Počas práce na akčnom pláne
bude mať koncový užívateľ možnosť vybrať si riešenia a prepracovať ich (upraviť text)
podľa situácie, ktorá prevláda
v ich podniku.

.. note::

  Všetky potrebné dokumenty sú k dispozícii na stránke komunity OiRA http://www.oiraproject.eu/doc/
