=============================================================
Ohje riskien arviointimenetelmän (OiRA) sisällön tuottamiseen
=============================================================


1. Johdanto
===========

OiRA (Online Interactive Risk Assessment) on pienyrityksille suunnattu interaktiivinen menetelmä riskien arviointiin. Tehtävänäsi on laatia OiRAan sisältö riskien arvioinnin pohjaksi toimialasi yrityksille sekä tarjota menetelmää näiden käyttöön. OiRA kannustaa yrityksiä toteuttamaan riskien arvioinnin viisivaiheisesti:

    * **Valmistelu** > yritykset perehdytetään OiRAn käyttöön.

    * **Tunnistaminen** > yrityksessä käydään läpi vaarat/haitat OiRAn luotujen väittämien mukaisesti ja vastataan niihin KYLLÄ tai EI.

    * **Arviointi** > yrityksessä arvioidaan kunkin havaitun vaaran/haitan aiheuttama riski.

    * **Toimintasuunnitelma** > yritys laatii toimintasuunnitelman kirjoittamalla toimenpiteet riskien pienentämiseksi tai poistamiseksi

    * **Raportti** > toimintasuunnitelmasta saa erillisen raportin, jonka voi ladata ja tulostaa.



1.1 Huomioi loppukäyttäjä
-------------------------

OiRAn sisällön suunnittelussa tulee ottaa **huomioon loppukäyttäjä: mikro- ja pienyritykset (työnantaja ja työntekijä(t))**. Sisällön tulisi sopia **rakenteeltaan** mahdollisimman hyvin yhteen yrityksen päivittäisen toiminnan kanssa; yritys/yrittäjä ajattelee ja toimii omien liiketoimintaprosessiensa mukaisesti. Asiantuntijan ajattelutapa, toiminta ja kieli poikkeavat usein yrityksen arjesta kuten:

    * asiantuntija ajattelee työn fyysistä kuormitusta, *käyttäjä ruumiillista työtä*

    * asiantuntija ajattelee ympäristön lämpöoloja, *käyttäjä työskentelyä kuumuudessa/kylmyydessä*

    * asiantuntija ajattelee turvallisuutta ja luo OiRAan osa-alueen, johon sisältyy kaikki aiheeseen liittyvä, *käyttäjä saattaa ajatella esimerkiksi kaupan avaamista ja sulkemista ja kaikkea, mikä siihen liittyy, tai aggressiivisten asiakkaiden käsittelyä ja sitä, miten heidän kanssaan on syytä toimia.*


1.2 Käytä helppoa kieltä
------------------------

**Riskien arvioinnin sisältö kannattaa laatia siten kuin keskivertoloppukäyttäjä ajattelee ja toimii**. Tällöin hän ymmärtää lukemansa ja hänen on myös helpompi laatia ja toteuttaa toimintasuunnitelmaa.

Kaikkiaan **tekstin** olisi oltava helposti ymmärrettävää ilman tulkinnan tarvetta ja käytettyjen sanojen tulisi olla yrityksille tuttuja ja tavanomaisia. Lyhyet virkkeet (enintään kymmenen sanaa), jotka maallikko voi helposti lukea, estävät häntä kokemasta tekstiä vastenmieliseksi sekä auttavat häntä käyttämään OiRAa oikein.

OiRAn alkuun on mahdollista kirjoittaa lyhyt johdanto, joka antaa myönteisen **ja kannustavan** viestin riskien arvioinnista:

    * riskien arviointi on **tärkeää**

    * riskien arviointi **ei välttämättä ole monimutkaista** (ajatuksena on selkeyttää käsitystä riskien arvioinnista)

    * OiRA on luotu erityisesti vastaamaan toimialan **yritysten tarpeisiin.**

On tärkeää, ettei teksti ole liian pitkä. Pitkä teksti voi vähentää halukkuutta käyttää OiRAa.



2. OiRA työryhmä
================

OiRAn sisällön rakentaminen tulisi toteuttaa yhteistyössä toimialan sidosryhmien kanssa. Työryhmän koko tulee pitää riittävän pienenä toiminnan sujuvuuden turvaamiseksi, mutta työryhmään tulisi kuulua seuraavien tahojen edustajat:

    * ammattiyhdistyksen/-yhdistysten edustaja(t)

    * ammattijärjestön/-järjestöjen edustaja(t)

    * OiRA:n kehittäjä

    * työsuojelun asiantuntija (jolla on tietoa ja perehtyneisyys toimialaan)

    * käyttäjiä (esim. yritysten johtoa tai henkilöstöä, ammattijärjestöjen toimihenkilöitä jne.)



3. OiRAn rakenne
================

3.1 Sisältö rakentuu hierarkkisesti
-----------------------------------

Aluksi on suositeltavaa miettiä, mitkä asiat ja osa-alueet haluat riskien arviointiin sisällyttää. Rakenteen perusteellisesta harkinnasta on hyötyä myöhemmin, joten ryhmittelet asiat tavalla, jolla on merkitystä loppukäyttäjien kannalta.

OiRA tarjoaa tavan ryhmitellä riskien arvioinnin osa-alueet ja riskityypit. Ryhmittelyn päätavoitteena on, että riskien arviointi olisi loppukäyttäjälle helpompaa. OiRAn sisältö rakentuu osa-alueista ja niihin liitettävistä osioista:



.. image:: ../images/creation/module.png
  :align: left
  :height: 32 px

**MODUULIT** = osa-alueet (tilat, toiminta ym.)

  *Esimerkki*:
    Moduuli 1: *Hiusten pesu* (hiusala)

  .. image:: ../images/creation/submodule.png
    :align: left
    :height: 32 px

  **ALAMODUULIT** (ei pakollinen) = osiot

    *Esimerkki*:
      Ala-aihe  1: *Työskentelyasento*

      Ala-aihe  2: *Kosketuksissa veteen ja kosmeettisiin tuotteisiin*

    .. image:: ../images/creation/risk.png
      :align: left
      :height: 32 px

    **RISKIT** = kutakin osa-aluetta tai osiota koskevat väittämät

      *Esimerkki*:
        *1.1 Hiustenpesupaikka on säädettävissä*

        *2.1 Sopivia suojavarusteita, kuten kertakäyttöisiä suojakäsineitä, hankitaan*

      .. image:: ../images/creation/solution.png
        :align: left
        :height: 32 px

      **RATKAISUT** = asiantuntijan suosittelemat toimenpiteet ongelman tai vaaran vähentämiseksi tai  poistamiseksi.

        *Esimerkki*:
          *1.1 Taukojen pitäminen säännöllisesti ruumiillisesta työstä palautumiseksi*

          *2.1 Pölyttömien tuotteiden käyttö*


OiRA tarjoaa myös mahdollisuuden

    * jättää pois yhden tai useamman osa-alueen ja/tai osion, mikäli sisältö ei sovellu yrityksen toimintaan

    * toistaa osa-alueita ja/tai osioita, jos yrityksellä on useampi toimipaikka.


3.2 Ilmaise vaarat ja ongelmat myönteisinä väittäminä
-----------------------------------------------------

Kun riskien arvioinnin perusrakenne on päätetty, voidaan aloittaa vaarojen ja ongelmien yksilöinti ja kuvailu OiRAan. Näistä käytetään **myönteisiä väittämiä**, eli **tilanne on kunnossa (saavutettava tavoite) tai että se ei ole kunnossa**.

.. note::

  Esimerkki: Tilassa on hyvä valaistus.

Käyttäjän vastaus on selkeä “kyllä” tai “ei”. Jos loppukäyttäjä vastaa EI (= tilanne ei ole kunnossa), ongelma tulee automaattisesti mukaan toimintasuunnitelmavaiheeseen, ja käyttäjän on ehdotettava toimenpidettä riskin poistamiseksi tai pienentämiseksi.


3.3 Mieti eri vaara- ja ongelmatilanteita
-----------------------------------------

Voit valita kolmesta riskityypistä:

    * **prioriteettiriski**: viittaa vaaraan tai ongelmaan, jota toimialalla pidetään sille ominaisena suurena riskinä.

      .. note::

         Esimerkki: Korkealla työskentely rakennusalalla: rakennusteline on pystytetty lujalle alustalle.

    * **riski**: viittaa työpaikan riskeihin tai suoritettavaan työhön liittyviin riskeihin.

      .. note::

        Esimerkki: Kaikki toimistotuolit ovat säädettäviä

Näiden riskityyppien yksilöimiseksi ja arvioimiseksi on usein tarpeen tarkastella työpaikkaa (kulkea kaikkialla työpaikassa ja katsoa, mikä voisi aiheuttaa haittaa, kysyä työntekijöiltä ym.).

    * **toimintalinjat**: viittaa työsuojelullisiin sopimuksiin, menettelytapoihin ja johdon päätöksiin.

      .. note::

        Esimerkki: Valmistajilta kysytään säännöllisesti vaihtoehtoisista, turvallisista tuotteista

Näihin toimintalinjoja koskeviin toteamuksiin voi vastata työpöydän äärestä (ei ole tarpeen tutkia työpaikkaa).



3.4 Riskien suuruuden arviointi
-------------------------------

Kunkin vaara- tai haittatekijän aiheuttaman riskin arvioimiseksi voidaan valita kahden luokittelumenetelmän välillä: 

    * **Todennäköisyyteen perustuva menetelmä**: valitaan todennäköisyydeksi **suuri, keskitasoinen** tai **vähäinen**.
    
    * **Laskennallinen menetelmä**: arvioidaan erikseen riskin esiintymisen **todennäköisyys, tiheys** ja **vakavuus**. OiRAe laskee näiden perusteella automaattisesti riskin merkittävyyden.

Loppukäyttäjien ei tarvitse arvioida seuraavien riskien merkittävyyttä: 

    * Prioriteettiriskit (ne ovat jo lähtökohtaisesti erittäin merkittäviä ja niiden vaatimien toimenpiteiden tärkeys on luokiteltu suureksi toimintasuunnitelmassa
    
    * Toimintalinjat (tarkkaan ottaen niissä ei ole kyse riskeistä).



3.5 Ehdota ratkaisuja
---------------------

Toimiala on yleensä tietoinen riskeistä, jotka todennäköisimmin aiheuttavat työtapaturmia ja ammattitauteja. Loppukäyttäjää voidaan auttaa löytämään ratkaisuja riskeihin liittämällä OiRAan mukaan alan/asiantuntijoiden suosittelemia ratkaisuja. Näin loppukäyttäjä voi toimintasuunnitelmaa laatiessaan valita ratkaisuja ja muuntaa niitä (tehdä muutoksia tekstiin) yrityksen tilanteen mukaisesti.

.. note::

  Kaikki tarvittavat asiakirjat ovat saatavissa OiRAn sivustolta osoitteesta http://www.oiraproject.eu/doc/

