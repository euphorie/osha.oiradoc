==============================================
Návod k vytvoření nástroje na hodnocení rizika
==============================================


1. Úvod
=======
Vaším úkolem je vytvořit obsah nástroje OiRA pro firmy ve vašem odvětví a nabídnout jim tento nástroj upravený podle jejich potřeb.

Při zpracovávání nástroje OiRA je třeba postupovat systematicky podle následujících  pěti kroků:

  * **Příprava** > sektor seznámí koncové uživatele (firmy) s hodnocením rizika

  * **Určení** > koncový uživatel projde seznam nebezpečí a rizik a označí odpovědi “ano” nebo “ne”
 
  * **Vyhodnocení** > koncový uživatel vyhodnotí rizika každého zjištěného problému či rizika

  * **Plán činnosti** > koncový uživatel vyplní plán činnosti konkrétními opatřeními, kterými bude čelit všem zjištěným rizikům	

  * **Zpráva** > plán činnosti se stane zprávou, kterou stáhnete a vytisknete

1.1 Berte stále v úvahu koncového uživatele
-------------------------------------------

Je důležité **neustále brát v úvahu koncového uživatele: mikrofirmu a firmy menší velikosti (zaměstnavatel a pracovník/pracovníci). Struktura** nástroje na hodnocení rizika by se co nejvíce měla týkat každodenního provozu firmy; koncový uživatel uvažuje a koná v rámci svých firemních procesů.
Často se způsob uvažování odborníků liší od praxe koncového uživatele. Ten totiž uvažuje v kontextu procesů vlastní činnosti a používá vlastní jazyk. Několik příkladů:

  * odborník hovoří o fyzické zátěži; *koncový uživatel o těžké práci*

  * odborník hovoří o zátěži teplem nebo chladem; *koncový uživatel hovoří o práci v horku nebo v zimě*

  * odborník hovoří o bezpečnosti práce a vytváří modul zahrnující všechny prvky v dané oblasti; *koncový uživatel spíše bude mít na mysli otevření a zavření provozovny a s tím související povinosti nebo o tom, jak postupovat u agresivních  zákazníků a jak s nimi jednat.*

1.2 Používejte jednoduchý jazyk
-------------------------------

**Uspořádání obsahu nástroje na hodnocení rizik tak, aby odpovídal způsobu, jakým myslí a koná průměrný koncový uživatel**, umožňuje pochopit obsah a ulehčuje naplňování plánu činnosti obsahujícího proveditelná opatření.
  
Další rozhodující faktor představuje jazyk. **Jazyk** by měl měl být srozumitelný bez nutnosti něco vysvětlovat a měl by používat takové výrazy, které jsou známé a obvyklé ve firmách.

Krátké věty (nejlépe do 10 slov) a jednoznačný, běžný jazyk, kterému bude rozumět laik, zabrání tomu, aby si koncový uživatel vytvořil nedůvěru k nástroji OiRA a umožní mu bez problémů zpracovat hodnocení a správně tento nástroj používat.

Na úvod zpracovávání nástroje OiRA máte možnost napsat stručný úvodní text, pozitivně **a povzbudivě naladěný**, týkající se následujícího:

  * **důležitost** hodnocení rizika

  * skutečnost, že hodnocení rizik **nemusí být nutné složité** (podstatou je přispět k odstranění mýtů ohledně náročnosti hodnocení rizik)

  * skutečnosti, že nástroj byl vytvořen tak, aby **vyhovoval potřebám subjektů a firem** v daném odvětví

Je však důležité, aby text nebyl příliš dlouhý, jinak by mohl koncového uživatele odradit.

2.Tým
=====

Přestože je důležité udržet velikost zpracovatelské týmu v mezích umožňujících ho efektivně řídit, měl by se pokud možno skládat z těchto osob:

  * zástupce (zástupci) profesních sdružení a zaměstnavatelů

  * zástupce (zástupci) odborových svazů

  * tvůrce modulu OiRA

  * odborník na prevenci rizik na pracovišti (se znalostí odvětví a vztahem k němu)

  * koncoví uživatelé (např. vedení nebo personál firem, zástupci zaměstnanců pro BOZP, atd.)


3. Struktura
============ 

3.1 Uspořádejte obsah podle hierarchické struktury
--------------------------------------------------

Než začnete vytvářet nástroj OiRA, doporučujeme, abyste uvážili počet témat, kterými se chcete zabývat. Důkladné promyšlení struktury se později vyplatí, takže roztřiďte témata způsobem, který odpovídá potřebám daných koncových uživatelů.


Systém nabízí způsob, jak spolu uspořádat do skupin témata, dílčí témata a druhy rizik. Hlavním cílem takového seskupování je umožnit, aby koncový uživatel mohl snadněji a logičtěji použít nástroj na hodnocení rizik. Váš nástroj na hodnocení rizik se proto bude skládat z následujícího:
 
 
.. image:: ../images/creation/module.png 
  :align: left
  :height: 32 px
  
**MODULY** = témata (provozovny, činnosti, …)
  
  *Příklad*: 
    Modul 1: *nanášení šamponu na vlasy* (kadeřnické službyí)
  
  .. image:: ../images/creation/submodule.png 
    :align: left
    :height: 32 px
    
  **DÍLČÍ MODULY** (nepovinné) = dílčí témata

    *Příklad*: 
      Dílčí modul 1: *pracovní poloha (práce ve stoje)*
      
      Dílčí modul 2: *styk s vodou a kosmetickými přípravky*
    
    .. image:: ../images/creation/risk.png 
      :align: left
      :height: 32 px
      
    **RIZIKA** = zjištění bezrizikového stavu
    
      *Příklad*: 
        1.1 *Dávkovač šamponu lze nastavit.*
        
        2.1 *Pořízení vhodných osobních ochranných pomůcek, například jednorázových ochranných rukavic.*
      
      .. image:: ../images/creation/solution.png 
        :align: left
        :height: 32 px
        
      **ŘEŠENÍ** = preventivní opatření k řešení problému, která doporučí odborník
      
        *Příklad*: 
          1.1 *Zavést pravidelné přestávky na odpočinek od fyzické práce.*

          2.1 Používat práškové barvy na vlasy se speciální neprášivou úpravou*


Systém rovněž nabízí následující možnosti:

  * přeskočit modul nebo celý blok modulů, pokud se obsah nijak netýká činnosti firmy

  * zopakovat některé moduly v případě firem, které mají více provozoven.

3.2 Uvažujte o riziku jako pozitivním zjištění
----------------------------------------------

Jakmile jste se rozhodli, jaká bude hlavní struktura nástroje na hodnocení rizik, můžete přistoupit k identifikaci a vysvětlování různých rizik.
 
Systém funguje na základě **potvrzujících zjištění**, tzn. Uvede se, **zda je situace ‘v pořádku’ (stanovený cíl) nebo ‘není v pořádku’**.
 
.. note::

   **Příklad**: Je instalováno vhodné osvětlení, odpovídající potřebám pracovníka.

Odpověď koncového uživatele musí být jednoznačné ‘ano’ nebo ‘ne’. Jestliže koncový uživatel odpoví “ne” (= situace není v pořádku), bude problém automaticky zahrnut do plánu činnosti a koncový uživatel bude muset navrhnout opatření, kterým bude dané riziko řešit.

3.3 Zvažte různé typy rizik
----------------------------

Můžete si zvolit ze 3 typů rizik:

  * **závažné riziko**: týká se rizika, které se v rámci odvětví považuje za velice závažné

    .. note::
    
      **Příklad**: Práce ve výšce ve stavebnictví: lešení je postaveno na pevném podkladu.


  * **riziko**: týká se existujícího rizika na pracovišti nebo v souvislosti s vykonávanou prací.

    .. note::

      **Příklad**: Všechny kancelářské židle mají nastavitelné polohy.

Při určování a hodnocení obou výše uvedených typů rizik bývá často nutné zkontrolovat pracoviště (projít se po pracovišti a podívat se, co by mohlo uškodit nebo poranit, konzultovat situaci se zaměstnanci ...).

 * **zásada**: týká se smluv, pracovních postupů a rozhodnutí vedení týkajících se bezpečnosti a ochrany zdraví na pracovišti

   .. note::

     **Příklad**: Výrobcům jsou často kladeny dotazy ohledně alternativních bezpečných výrobků.
 

Na tato zjištění lze reagovat od stolu (není nutné provádět kontrolu pracoviště).
 

3.4 Předem nastavené stupně hodnocení rizika
--------------------------------------------
 
U každého typu "rizika" si můžete vybrat ze dvou metod hodnocení:

  * **Odhadované**: volbou z hodnot **vysoké, střední** nebo **nízké**

  * **Vypočtené**: samostatným vyhodnocením **pravděpodobnosti, četnosti** a **závažnosti**. Nástroj OiRA pak automaticky vypočte prioritu

Koncoví uživatelé nebudou muset hodnotit následující rizika v rámci operace "Vyhodnocení":

  * Závažná rizika (jako předvolba bude nastavena "vysoká priorita" a v plánu činnosti se zobrazí jako "vysoká".

  * zásady preventivních nebo ochranných opatření (nejde o riziko v pravém smyslu slova). 


3.5 Navrhněte řešení
--------------------

Odvětví je obvykle dobře obeznámeno s riziky, která mohou s největší pravděpodobností vést k úrazům a nemocím z povolání. Abyste koncovému uživateli pomohli najít řešení těchto rizik, můžete zahrnout řešení obvykle doporučovaná v rámci odvětví nebo odborníky. Při práci na plánu činnosti bude koncový uživatel mít možnost si zvolit řešení a upravit je (pozměnit text) v závislosti na situaci, která obvykle existuje v jeho firmě.

.. note::

  Všechny nezbytné dokumenty jsou k dispozici na webové stránce komunity OiRA http://www.oiraproject.eu/doc/


