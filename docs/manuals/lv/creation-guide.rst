=====================================================
Ceļvedis darba vides riska novērtēšanas rīka izveidei
=====================================================


1. Ievads
=========

Jūsu uzdevums ir izveidot OiRA [Online Interactive Risk Assessment (tiešsaistes interaktīvā riska novērtēšana)] rīka saturu uzņēmumiem jūsu nozarē un piedāvāt uzņēmumiem šo nozarei paredzēto rīku. OiRA rīks nodrošina pakāpenisku pieeju riska novērtēšanai, un tas sastāv no 5 soļiem:

  * **Sagatavošana** > nozare iepazīstina gala lietotājus (uzņēmumus) ar darba vides riska novērtēšanu;

  * **Identifikācija** > gala lietotājs identificē darba vides riska faktorus/problēmas un atbild JĀ vai NĒ;

  * **Novērtēšana** > gala lietotājs novērtē katras konstatētās problēmas/ riska faktora lielumu;

  * **Rīcības plāns** > gala lietotājs aizpilda rīcības plānu, norādot pasākumus, lai novērstu vai samazinātu visus konstatētos riskus;

  * **Ziņojums** > rīcības plāns kļūst par ziņojumu, ko nepieciešams lejupielādēt un izdrukāt.

1.1 Atcerieties jūsu gala lietotāju
-----------------------------------

Ir svarīgi **atcerēties par gala lietotāju: mikrouzņēmumus un mazos uzņēmumus (darba devējs un darbinieks (-i)) un** to, ka riska novērtēšanas instrumenta **struktūrai** ir jābūt pēc iespējas atbilstošākai uzņēmuma ikdienas darbībai; gala lietotājs domā un rīkojas atbilstoši tā uzņēmējdarbības procesiem. Bieži vien speciālista domāšanas veids atšķiras no gala lietotāja paradumiem. Gala lietotājs domā atbilstoši tā darba procesiem un izmanto sev raksturīgu izteiksmes veidu. Daži piemēri:

  * speciālists domā par “fizisku darba slodzi”; *gala lietotājs par “fizisku darbu”;*

  * speciālists domā par “nepiemērotu mikroklimatu”; *gala lietotājs par “strādāšanu karstumā / aukstumā”;*

  * speciālists domā par drošību un rada moduli, kas ietver visas ar šo jomu saistītas lietas; *gala lietotājs, piemēram, var domāt par veikala atvēršanu un slēgšanu un ar to saistītām lietām, vai par darbu ar agresīviem klientiem un šīs problēmas risinājumu.*

1.2 Izmantojiet vienkāršu valodu
--------------------------------

**Riska novērtēšanas rīka satura strukturēšana tā, lai tas atbilstu veidam, kādā domā un rīkojas vidējais gala lietotājs**, padara šī rīka saturu atpazīstamu un savukārt tas padara vieglāk realizējamu rīcības plānu risku novēršanai ar reāli īstenojamiem pasākumiem.

Cits izšķirošs aspekts ir izmantotā valoda. **Valodai** ir jābūt viegli saprotamai, tādai, lai nav nepieciešams to skaidrot, tādai, kas lietas apzīmē ar vārdiem, kas uzņēmumiem ir zināmi un pierasti.

Īsi teikumi (labāk, ja tie nav garāki par desmit vārdiem) un skaidra ikdienas valoda, ko viegli var saprast nespeciālists, novērsīs iespējamību, ka gala lietotājam rodas negatīva attieksme, un rosinās to sagatavot novērtējumu un izmantot OiRA rīku pareizi.

Pirms rīka izveidošanas jums būs iespēja uzrakstīt īsu ievada tekstu, ar ko nodot pozitīvu un **veicinošu ziņu** par:

  * darba vides riska novērtēšanas **nozīmīgumu**;

  * faktu, ka riska novērtēšana **ne vienmēr ir sarežģīta** (mērķis ir padarīt saprotamāku riska novērtēšanu);

  * faktu, ka rīks ir īpaši ir veidots, lai tas **atbilstu konkrētās nozares uzņēmumu vajadzībām**.

Ir svarīgi, lai teksts nav pārāk garš, pretējā gadījumā tas var atturēt gala lietotāju no rīka izmantošanas

2.Darba grupa
=============

Kaut arī ir svarīgi, ka projekta darba grupa ir viegli vadāma dalībnieku skaita ziņā, tās sastāvā ieteicams iekļaut:

  * nozares asociācijas (-u) pārstāvi (-jus);

  * arodbiedrības (-u) pārstāvi (-jus);

  * OiRA izstrādātāju;

  * darba aizsardzības speciālistu (kuram ir zināšanas par attiecīgo nozari un kas ir darbojies šajā nozarē);

  * gala lietotājus (piemēram, uzņēmumu vadību vai darbiniekus, arodbiedrību amatpersonas utt.).


3. Struktūra
============

3.1 Strukturējiet saturu hierarhiski
------------------------------------

Pirms OiRA rīka veidošanas uzsākšanas mēs iesakām apdomāt jautājumu skaitu, ko jūs vēlaties apskatīt. Struktūras pilnīga izvērtēšana atmaksāsies vēlāk, tādēļ klasificējiet apskatāmos jautājumus tādā veidā, kādā tie ir attiecināmi uz gala lietotājiem.

Sistēma piedāvā iespēju grupēt vienkopus tematus, apakštematus un riskus. Šādas grupēšanas galvenais mērķis ir padarīt vieglāku / loģiskāku gala lietotājiem riska novērtēšanas rīka aizpildīšanu. Jūsu riska novērtēšanas rīkā tādejādi būs šādas sastāvdaļas:

.. image:: ../images/creation/module.png
  :align: left
  :height: 32 px

**MODUĻI** = objekti (atrašanās vietas, darbības…).

  *Piemērs*:
    Modulis 1: *Matu mazgāšana* (frizieru nozare).


  .. image:: ../images/creation/submodule.png
    :align: left
    :height: 32 px

  **APAKŠMODUĻI** (nav obligāti) = apakšobjekti

    *Piemērs*:
      Apakšmodulis 1: *Darba poza*.

      Apakšmodulis 2: *Saskare ar ūdeni un kosmētiku*.

    .. image:: ../images/creation/risk.png
      :align: left
      :height: 32 px

    **RISKI** = apgalvojumi par situācijām, kas ir pareizas.

      *Piemērs*:
        *1.1  Šampūna novietne ir regulējama.*

        *2.1 Atbilstoši individuālās aizsardzības līdzekļi, piemēram, vienreizējās lietošanas darba cimdi, ir nodrošināti.*

      .. image:: ../images/creation/solution.png
        :align: left
        :height: 32 px

      **RISINĀJUMI** =speciālistu ieteikti preventīvie pasākumi, lai atrisinātu problēmu.

        *Piemērs*:
          *1.1  Regulāru pārtraukumu izmantošana, lai spētu atpūsties no fiziskas piepūles;*

          *2.1 Bezputekļu produktu izmantošana*


Sistēma piedāvā arī iespēju:

  * izlaist vienu/visu moduļu grupas, ja saturs nav piemērojams uzņēmuma darbībai;

  * atkārtot dažus moduļus, ja uzņēmumam ir vairākas atrašanās vietas.

3.2 Domājiet par risku kā par apstiprinošu apgalvojumu
------------------------------------------------------
Tiklīdz jūs esat izlēmuši par riska novērtēšanas rīka pamatstruktūru, jūs varat sākt identificēt un izskaidrot dažādus riskus.

Sistēma darbojas ar **apstiprinošiem apgalvojumiem**; tas ir, tā nosaka, **vai situācija “ir pareiza” (mērķis, kas jāsasniedz) vai “nav pareiza”**.

.. note::

    Piemērs: Ir uzstādīts pietiekams apgaismojums.

Gala lietotāja atbilde ir vai nu skaidrs “jā” vai “nē”. Ja gala lietotāja atbilde ir NĒ (= situācija, kas nav pareiza), tad problēma automātiski tiek iekļauta rīcības plāna posmā un gala lietotājam būs jāpiedāvā pasākumi riska novēršanai.

3.3 Apskatiet dažādus risku veidus
----------------------------------

Jūs varat izvēlēties vienu no trīs risku veidiem:

  * **prioritārs risks**: risks, ko nozares pārstāvji uzskata par augstu risku nozarē;

    .. note::

      Piemērs: Darbs augstumā būvniecības nozarē: sastatnes ir uzbūvētas uz cieta pamata.

  * **risks**: esoši riski darbavietā vai saistīti ar veicamo darbu;

    .. note::

      Piemērs: Visi biroja krēsli ir regulējami.

Lai identificētu un novērtētu iepriekš minētos divu risku veidus bieži ir nepieciešamas apsekot darbavietas (izstaigāt darbavietu un pievērst uzmanību tam, kas var nodarīt kaitējumu; izrunāties ar darbiniekiem …).

  * **politika**: līgumi, procedūras un lēmumu pārvaldība saistībā ar darba aizsardzības jautājumiem.

    .. note::

      Piemērs: Ražotājiem regulāri tiek jautāts par alternatīviem nekaitīgiem produktiem.

Uz šiem apgalvojumiem par politiku var atbildēt, esot birojā (nav nepieciešams izvērtēt darbavietu).


3.4 Risku iepriekš noteiktā novērtēšana
---------------------------------------

Katram “riska” veidam jūs varat izvēlēties vienu no divām novērtēšanas metodēm:

  * **Novērtētais**: izvēloties no **augsts, vidējs** vai **zems**;

  * **Aprēķinātais**: novērtējot **iespējamību, biežumu** un **smagumu**. OiRA rīks pēc tam automātiski aprēķinās prioritāti.

Gala lietotājiem nav jāvērtē šādi riski “Novērtēšanas” posmā:

  * Prioritārie riski (kas pēc noklusējuma uzskatām par “augstas prioritātes” un rīcības plānā tiks izcelti kā “svarīgi”);

  * Politika (tieši izsakoties, šis nav risks).


3.5 Piedāvājiet risinājumus
---------------------------

Vispārīgi nozare ir labi informēta par riskiem, kas visbiežāk izraisa nelaimes gadījumus darbā un arodslimības. Lai palīdzētu gala lietotājiem atrast piemērotus pasākumus riska faktoru novēršanai, jūs varat iekļaut nozares / speciālistu ieteiktos risinājumus. Strādājot pie rīcības plāna, gala lietotājam būs iespēja izvēlēties un pārskatīt tos (labot tekstu) atbilstoši situācijai, kāda ir konkrētajā uzņēmumā.

.. note::

  Visi nepieciešamie dokumenti ir pieejami OiRA tīmekļa vietnē http://www.oiraproject.eu/doc/
