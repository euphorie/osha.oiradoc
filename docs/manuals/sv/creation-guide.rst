================================================================
Utforma ett webbaserat verktyg för riskbedömning – en vägledning
================================================================


1. Introduktion
===============

Ditt mål är att skapa innehållet i ett OiRA-verktyg för företag i din bransch och sedan erbjuda dem detta branschanpassade verktyg. OiRA-verktyget är en metod för riskbedömning och består av fem olika steg:

  * **Förbereda** > branschen ger slutanvändarna (företagen) en introduktion till riskbedömning

  * **Identifiera** >  slutanvändaren identifierar möjliga risker/problem genom att svara JA eller NEJ på ett antal frågor/påståenden

  * **Värdera och bedöma** > slutanvändaren värderar och bedömer varje enskild risk som har identifierats

  * **Handlingsplan** > slutanvändaren skapar en handlingsplan för att hantera alla värderade risker

  * **Rapport** > Handlingsplanen resulterar i en skriftlig rapport som kan laddas ned och skrivas ut

1.1 Tänk på slutanvändarna
--------------------------

Det är viktigt att **tänka på vilka slutanvändarna är (mikro/småföretag, abetsgivare/arbetstagare) och hur strukturen** för riskbedömningsverktyget ska se ut. Strukturen ska vara så relevant som möjligt för företagens dagliga aktiviteter. Ofta skiljer sig expertens tankesätt från slutanvändarens. Slutanvändaren tänker utifrån sina egna arbetsprocesser och använder sitt eget språk. Här följer några exempel:

  * ο experten tänker på fysisk arbetsbelastning medan *slutanvändaren tänker på kroppsligt ansträngande arbete*

  * ο experten tänker på den termiska miljön medan *slutanvändaren tänker på hur varmt eller kallt det får vara*

  * ο experten tänker på säkerheten och skapar en modul som innehåller allt inom detta område, medan *slutanvändaren tänker på att öppna och stänga en butik och allt som det omfattar, eller på aggressiva kunder och hur man ska hantera dem* 

1.2 Använd ett enkelt språk
---------------------------

**Om verktyget för riskbedömning struktureras så att det motsvarar en genomsnittlig slutanvändares tankesätt** blir innehållet lättare att känna igen. Det blir också enklare att ta fram en handlingsplan som är rimlig för den specifika arbetsplatsen.

En annan viktig aspekt är språket som används. **Språket** ska vara lätt att förstå utan att behöva tolkas. De begrepp som används ska vara vanliga och kännas igen av företagen i branschen.

Det är viktigt med korta meningar (helst inte mer än 10 ord) och ett tydligt och enkelt vardagsspråk för att inte avskräcka slutanvändaren. Korta meningar och ett enkelt språk gör det också lättare för slutanvändaren att genomföra en riskbedömning och använda OiRA-verktyget på rätt sätt. 

Du som anpassar verktyget för en viss bransch har möjlighet skriva en kort introduktionstext. Den bör vara positiv, uppmuntrande och särskilt poängtera:

  * **vikten** av att göra en riskbedömning

  * det faktum att riskbedömningen **inte nödvändigtvis är komplicerad** (tanken är att du ska avdramatisera själva riskbedömningen)

  * det faktum att verktyget har utvecklats med tanke på **de särskilda behov som företagen i en viss bransch har**


Det är viktigt att introduktionstexten inte är för lång, annars kan slutanvändaren dra sig för att använda verktyget.

2. Projektgrupp
===============

Det är viktigt att projektgruppen har en lämplig storlek. Den ska helst bestå av:

  * representanter för branschorganisationerna

  * representanter för fackföreningarna

  * OiRA-utvecklaren

  * en expert inom säkerhet och hälsa på arbetsplatsen (med kunskap och erfarenhet av branschen)

  * slutanvändare (t.ex. ledning eller medarbetare från företag, skyddsombud, etc.)
 

3. Struktur
===========

3.1 Strukturera innehållet hierarkiskt
--------------------------------------

Innan du börjar att anpassa OiRA-verktyget bör du fundera över antalet frågor. Det lönar sig att fundera grundligt över strukturen. Tänk på att gruppera frågeområdena på ett sätt som är relevant för slutanvändarna.

I verktyget kan du gruppera områden, underliggande områden och olika typer av risker. Syftet med grupperingen är att underlätta för slutanvändaren. Ditt OiRA-verktyg kommer därför att innehålla:
 
 
.. image:: ../images/creation/module.png 
  :align: left
  :height: 32 px
  
**MODULER** = områden (platser, aktiviteter …)
  
  *Exempel*: 
    Modul 1: *Schamponering*  (frisörsalong)
  
  .. image:: ../images/creation/submodule.png 
    :align: left
    :height: 32 px
    
  **UNDERMODULER** (ej obligatoriska) = underliggande områden
  
    *Exempel*: 
      Undermodul 1: *Arbetsställning*
      
      Undermodul 2: *Kontakt med vatten och kosmetikprodukter*
    
    .. image:: ../images/creation/risk.png 
      :align: left
      :height: 32 px
      
    **RISKER** = påståenden om en situation som är korrekt
    
      *Exempel*: 
        *1.1 Platsen för schamponering  kan justeras efter behov*
        
        *2.1 Lämplig skyddsutrustning, exempelvis engångshandskar, har köpts in*
      
      .. image:: ../images/creation/solution.png 
        :align: left
        :height: 32 px
        
      **ÅTGÄRDER** = Förebyggande åtgärder som löser problemet enligt expertens rekommendationer
      
        *Exempel*: 
          *1.1 Ta regelbundna raster för återhämtning efter fysiskt arbete*

          *2.1 Använd dammfria produkter*


Verktyget ger även möjlighet att:

  * hoppa över en modul (eller en uppsättning moduler) om innehållet inte är relevant för företaget

  * upprepa vissa moduler för företag som bedriver verksamhet på flera platser

3.2 Betrakta risken som ett påstående
-------------------------------------

När du har bestämt dig för huvudstrukturen för verktyget kan du börja identifiera och förklara de olika riskerna.

Verktyget utgår från **bekräftande påståenden**, dvs. det anger **om en situation är korrekt  (målet som ska nås) eller inte**

.. note::

    Exempel: Det finns bra belysning

Slutanvändarens svar är ett tydligt ”ja” eller ”nej”. Om slutanvändaren svarar NEJ (= situationen är inte korrekt) listas problemet automatiskt i handlingsplanen och slutanvändaren måste då föreslå en åtgärd för att hantera risken.

3.3 Fundera över de olika typerna av risker
-------------------------------------------

Du kan välja mellan tre olika typer av risker:

  * **Prioriterad risk**: en risk som branschen betraktar som en av de största  riskerna i branschen.

    .. note::

      Exempel: Arbete på hög höjd inom byggbranschen: Stegen står på ett fast underlag

  * **risk**: risker på arbetsplatsen eller risker som är kopplade till det arbete som utförs inom/av företaget.

    .. note::

      Exempel: Alla kontorsstolar kan justeras

För att kunna identifiera, värdera och bedöma de ovanstående risktyperna är det ofta nödvändigt att undersöka arbetsplatsen (skyddsrond, prata med medarbetarna m.m.).

  * **policy**: avtal, procedurer/processer och ledningsbeslut som rör säkerhet och hälsa på arbetsplatsen.

    .. note::

      Exempel: Tillverkare tillfrågas regelbundet om det finns alternativa, säkra produkter

Policypåståenden kan besvaras utan att man behöver undersöka arbetsplatsen.
 

3.4 Värdering av risker
-----------------------
 
För varje risk kan du välja mellan två värderingsmetoder:

  * **Uppskattad risk**: genom att välja mellan hög, medel eller låg risk.

  * **Beräknad risk**: genom att bedöma sannolikhet, frekvens och allvarlighetsgrad separat. OiRA-verktyget gör sedan en prioritering.

Slutanvändarna behöver inte värdera nedanstående riskera i steget ”värdera och bedöma riskerna”:

  * Prioriterade risker (betraktas alltid som ”hög prioritet” och visas som ”hög prio” i handlingsplanen)

  * Policy (betraktas inte som en direkt risk utan finns med som en bakomliggande orsak).


3.5 Föreslå åtgärder
---------------------

Branschen är i regel välinformerad om vilka risker som med störst sannolikhet leder till arbetsskador och sjukdomar. För att hjälpa slutanvändaren att hitta förebyggande åtgärder, kan du lista de förslag som branschen/experterna rekommenderar. I arbetet med handlingsplanen kan slutanvändarna välja de åtgärder som passar bäst i deras situation och anpassa dessa åtgärder (omformulera texten) till deras egen verksamhet.

.. note::

  All dokumentation finns tillgänglig på OiRA:s webbplats `http://www.oiraproject.eu/doc/  <http://www.oiraproject.eu/doc/>`_
